# Patologia 2: tenttivastauksia




## Terminologiaa

### PAD

Patologisanatominen diagnoosi: patologisen tutkimuksen avulla saatava taudinmääritys


### Aktiivinen hyperemia

Lisääntynyt verenvirtaus kudokseen


### Hyperplasia

Solujen määrän kasvu


### (Passiivinen) Kongestio

- Riittämätön veenapaluu -> verta pakkautuu esimerkiksi keuhkoihin tai maksaan
- Krooninen, voi johtaa pysyviin kudosmuutoksiin: hypoksia -> atrofia / fibroosi


## Yleisiä kysymyksiä

### Mikä on parenkyymi?

Elimen toiminnallinen osa



## Hemodynaamiset sairaudet, tromboembolismi ja sokki (Robbins: 3)

### Verisuonisairauksien neljä pääryhmää

1. Ateroskleroosi
2. Aneurysmat (ja muut malformaatiot)
3. Vaskuliitit
4. Kasvaimet


### Mikä on aneurysma?

- Valtimon seinämän heikentymisen seurauksena syntyvä seinämäpullistuma
- Syntynyt usein ateroskleroosin pohjalta, joskus geneettisesti (Marfan, Ehlers-Danlos)
- Ateroskleroottinen aneurysma
    * Syntyy yleisimmin vatsa-aorttaan ja on muodoltaan fusiforminen
    * Aivoverisuonissa yleensä sakkulaarinen, suurten aivoverisuonten risteyskohdissa
        - Arteria basilariksessa myös fusiformisia aneurysmia
- Voi rupturoitua
    * Revennyt aivoaneurysma vuotaa pääasiassa likvortilaan (SAV)


### Mikä on dissekoiva aneurysma?

- Verenvuoto revenneen suonen seinämän kautta mediakerrokseen → pitkittäin jatkuva dissekaatio
- Seurausta aortan elastisen seinämän heikentymisestä
- Voi revetä ja tukkia aortasta lähteviä suonia
- Jaetaan DeBakeyn luokittelun mukaan
    * Tyyppi I
        - Aortan tyvestä, koko aortan mittainen
    * Tyyppi II
        - Aortan tyvestä enintään vasempaan solisvaltimoon asti
    * Tyyppi III
        - Vasemman solisvaltimon tasalta alaspäin


### Mikä on lueettinen aneurysma?

- Syfiliittinen aneurysma
- Liittyy tertiaariseen syfilikseen
- Aortan kaaressa
- Affisioi vasa vasorum -suonia
- Obliteratiivinen endarteriitti → obliteraatio → iskemia → nekroosi


### Luettele laskimoveritulpille altistavia tekijöitä

- Sydämen vajaatoiminta
- Immobilisaatio
- Trauma
- Tupakointi
- Suonikohjut
- E-pillerit, estrogeenikorvaushoito yms.
- Perinnöllinen alttius (faktori V Leiden)
- Fosfolipidivasta-aineoireyhtymä
- Muu hyperkoagulobiliteetti
- Raskaus


### Selitä Virchowin triadi

Virchowin triadi kuvaa kolme tromboosien syntyyn vaikuttavaa tekijää:
1. Endoteeli
    * Endoteelin vauriot saavat aikaan veren hyytymistä ja vaurioitumaton endoteeli ei
2. Hyperkoagulobiliteetti
    * Veren hyytymistekijöiden lisääntynyt aktiivisuus altistaa hyytymiselle
    * Hyytymistekijäpuutokset vaikeuttavat hyytymistä
3. Veren virtaus
    * Poikkeava virtaus (turbulentti, staasi) altistavaa hyytymiselle
    * Normaali laminaarinen virtaus ei altista hyytymiselle


### Mitä merkitsevät termit embolia ja tromboosi ja mitä eroa niillä on?

- Tromboosi tarkoittaa patologista veren hyytymistä (vrt. fysiologinen hyytyminen eli hemostaasi) esim. ateroskleroottisen plakin kohdalla
- Trombi voi:
    * Resoloitua
    * Rekanalisoitua
    * Organisoitua
    * Embolisoitua = siitä voi irrota pala (embolus), joka lähtee kulkemaan verenkierron mukana ja jumiutuu lopulta johonkin pieneen suoneen tukkien sen
- Embolia voi olla:
    * Hyytynyttä verta
    * Ilmaa
    * Nestettä (amnionembolia)
    * Rasvaa
    * Tuumorikudosta
    * Vierasesine (katetri, luoti)


### Luettele mekanismeja, jotka voivat aiheuttaa kudosturvotusta

- Korkea verenpaine → hydrostaattisen paineen ajamana transudaattia kudoksiin
- Hypoalbuminemia → veren pienen kolloidiosmoottisen paineen takia turvotus
- Sydämen vajaatoiminta → laskimopuolen kongestio → hydrostaattinen paine alaraajoissa → turvotus
- Sydämen vajaatoiminta → munuaisten hypoperfuusio → RAA-aktivaatio → Na ja veden retentio → veren tilavuuden kasvu → hydrostaattinen paine???
- Tulehdus → verisuonten läpäisevyyden kasvu ja verenkierron kiihtyminen alueella → eksudaattia
- Verisuonen vaurioituminen → nestettä pääsee verisuonen seinämän läpi
- Imunestekierron estyminen → neste ei pääse kudoksista pois
- Maksan vajaatoiminta → Vena portaen hypertensio → Hydrostaattinen paine
- Syvä laskimotukos alaraajassa → Tukoksen alla paine kasvaa


### Potilaanasi on 69 v. mies, joka on tullut päivystykseen. Haastattelussa käy ilmi seuraavat tiedot: ollut lievää lämpöilyä ja yleistilan laskua jo 5 vrk ajan. Nyt vointi niin heikko ettei kokenut enää kotona pärjäävänsä. Jalkojakin alkanut turvottaa. Tupakoinut 60 askivuotta. DM II. Kohonnut verenpaine. Aiemmista laboratoriovastauksista selviää seuraavat tiedot: kokonaiskolesteroli 6,5 mmol/l. LDL 4,4 mmol/l. Hb 173 g/I. B-gluc 9,4 mmol/l. Tutkit potilaan ja toteat seuraavaa: T ax. 38,3 C. Hengitystaajuus 28 /min. RR 110/60, syke 110/min. Keuhkoista auskultoiden laaja-alaiset karkeajakoiset rahinat ja perkutoiden selkeä painuma vasemmalla basaalisesti selän puolella. Molemmat pohkeet ovat lievästi turvoksissa. Mitkä erotusdiagnostiset vaihtoehdot tulevat ensisijaisesti kyseeseen? Mikä on todennäköisin syy alaraajaturvotukselle?

Erotusdiagnostiset vaihtoehdot:
- COPD: 60 askivuotta röökiä, huohottaa
- Hypertensio: esitiedoissa mainitaan korkea verenpaine, kolesteroli koholla
- Atelektaasi
- Sydämen vajaatoiminta
    * BNP
- Infarkti
    * EKG
    * TnT, TnI
- Pneumonia: kuumetta, ongelmat alkaneet, rahinat keuhkoäänissä
    * Verenkuva
    * TT
- Pleuriitti
- Keuhkosyöpä
    * TT
- Laskimoveritulppa ja keuhkoembolia
    * D-dimeerit

Alaraajaturvotuksen todennäköisin syy:
- Pulmonaalihypertensio: tulehduksen (COPD + akuutti) aiheuttama veren vastuksen lisääntyminen
- Lihavuus: kolesteroli koholla
- Laskimoiden vajaatoiminta: ikä, sydämenvajaatoiminta, diabetes
- Sydämen vajaatoiminta: ateroskleroosi, diabetes


### Mitä tarkoitetaan sepelvaltimon ateroskleroottisen plakin ruptuuralla ja mitkä voi olla sen seuraukset?

- Tarkoitetaan ateroskleroottisen plakin heikon seinämän repeämistä, joka voi johtaa:
    * Palan irtoamiseen plakista → embolia joka voi tukkia suonen
    * Plakin sisäiseen verenvuotoon → suoni ahtautuu yhä enemmän
    * Trombin muodostukseen → pahentaa ahtaumaa tai voi embolisoitua
- Plakissa on eksta- ja intrasellulaarisesta rasvasta, vaahtosoluista ja sileälihassoluista koostunut ydin, jota peittää kollageenikatto. Jos kollageenikatto on ohut, plakki rupturoituu helpommin
    * Plakissa oleva tulehdus heikentää kollageenikattoa estämällä kollageenin muodostusta ja hajottamalla kollageenia → tulehdus ja verenpaineen aiheuttama rasitus yhdessä johtavat kollageenikaton heikentymiseen ja lopulta repeämiseen


### Mitä soluja vaahtosolut ovat ja mihin ne liittyvät?

Ateroskleroottisessa plakissa olevia makrofageja


### Ateroskleroosin riskitekijät?

- Tupakointi
- Korkea kolesteroli
- Verenpainetauti
- 2 tyypin diabetes
- Lihavuus
- Hypertrigyseridemia
- Miehillä yleisempi kuin naisilla
- Naisilla insidenssi nousee vaihdevuosien jälkeen


### Ateroskleroosin patohistologia

- Mikroskooppisesti on todettavissa runsaasti kolesterolin ja muiden lipidien kertymistä intimaan
- Vaahtosoluja (makrofageja)


### Mitä seurauksia ateroskleroottisella plakilla voi olla?

Voi aiheuttaa suonen paikallisen tromboosin tai tromboembolisia komplikaatioita


### Kuvaa lyhyesti ateroskleroottisen plakin syntymekanismi ja selitä, mitä tarkoitetaan käsitteellä ”komplisoitunut plakki” (”complicated plaque”)

- LDL-partikkelit siirtyvät verisuonen luumenista intimaan (transsytoosi tai endoteelivaurio), mutta eivät pääse sieltä pois → hapettuvat
- Verestä monosyyttejä paikalle, jotka muuttuvat makrofageiksi → fagosytoivat LDL:t → muuttuvat vaahtosoluiksi
- Median sileälihassolut kulkeutuvat intimaan ja proliferoituvat tuottaen soluväliainetta → neointima
- Prosessin edetessä makrofagit eivät pysty käsittelemään kaikkea sisältämäänsä rasvaa vaan kuolevat, jolloin niiden solujäte ja vapautunut rasva muodostavat aterooman
- Aterooma voi edelleen fibrotisoitua, ja kun siihen tulee kalsifikaatiota, ulseraatiota tai pinnallista tromboosia ja verenvuotoa sitä kutsutaan komplisoituneeksi plakiksi


### Mitkä punasolun ulkoiset syyt johtavat hemolyyttiseen anemiaan?

- Vasta-aineet (autoimmuunihemolyyttinen anemia eli AIHA)
- Mekaaninen trauma (läppäproteesi)
- Malaria
- Sirppisoluanemia
- Krooninen lymfosyyttinen leukemia


### Hemorragian kokoa kuvaavat käsitteet

- Petekkia
    * 1-2 mm:n läpimittainen vuoto iholla tai limakalvolla
- Purpura
    * 3-5 mm:n kokoinen hemorragia iholla tai limakalvolla
    * Usein petekkiaalisten vuotojen yhteisesiintymä
- Ekkymoosi
    * Muutaman senttimetrin kokoinen hematooma (mustelma)


### Aktiivisen hyperemian muotoja

- Punastuminen
- Tulehtunut iho


### Mikä aiheuttaa muskottimaksan?

- Sydämen toimintahäiriöön liittyvä veren kertyminen maksasuoniin
- Yleensä syynä sydämen oikean puolen vajaatoiminta


### Mitä on polysytemia?

Punasolujen runsaus veressä


### Mitä tarkoittaa leukeeminen blastikriisi ja missä sitä esiintyy?

- Kroonisen myelooisen leukemian loppuvaihe, jossa:
    * Solujen kypsyminen luuytimessä loppuu ja blastien eli epäkypsien verisolujen osuus luuytimessä tai verenkierrossa on > 20 %
    * Luuytimestä löytyy kookkaita blastisaarekkeita
- Tässä vaiheessa tauti muistuttaa akuuttia leukemiaa (70 % muistuttaa akuuttia myelooista ja 30 % muistuttaa akuuttia lymfaattista)
    * Esiintyy joko pre-B soluja tai myelooisia epäkypsiä soluja
- Blastikriisissä tauti muuttuu hyvin aggressiiviseksi → huono ennuste
- Joskus myös kroonisessa lymfaattisessa leukemiassa voi esiintyä “blastikriisi”, ns. Richterin syndrooma


### Mitä tarkoittaa krooninen myeloproliferatiivinen tila ja mitkä sen muodot ovat tavallisimpia?

- Luuytimen kantasolun häriintyneestä proliferaatiosta johtuen myeloisen linjan soluja tuotetaan liikaa
- Kroonisia myeloproliferatiivisia sairauksia:
    * Krooninen myelooinen leukemia: granulosyytit
    * Polysytemia vera: erytrooinen sarja
    * Essentiaalinen eli idiopaattinen trombosytemia: megakaryosyytit
    * Myelofibroosi: kaikki solulinjat -> johtaa luuytimen arpeutumiseen



## Miehen genitaalit (Robbins: 17)

### Missä ikäryhmässä kiveskasvaimet ovat yleisimpiä?

- 20--30 vuotiaiden joukossa
- Yleisimmin nonseminooma
    * Embryoninen karsinooma
    * Choriokarsinooma


### Mitkä ovat vanhojen miesten yleisimmät kiveskasvaimet?

- Yli 50 % lymfoomia
    * Yleensä B-solulymfooma
- Seminoomat
- Spermatosyyttinen sematooma


### Miten päästään prostatasyöpä diagnoosiin?

- Eturauhassyöpä on tunnistettava palpoimalla (kyhmyt) tai PSA-arvon määrityksellä.
- Diagnoosi perustuu kuitenkin histologiseen tutkimukseen eturauhasen ohutneulanäytteestä
- Rauhaset pienempia kuin hyvänlaatuisessa hypertrofiassa
- Karsinooma yleensä prostatan perifeerisissä osissa
- Yleensä adenokarsinoomia (kohtalaisen erilaistuneita)
- Inflitraatio viereisiin kudoksiin, rakkoon ja peräsuoleen.
- Luumetastaasit


### Mikä on prostatasyövässä yleisesti käytetty luokittelu ja mihin se perustuu?

Gleasonin luokittelu:
- Luokituksen perusta on eturauhassyövän rauhasrakenteiden erilaistumisaste tai muutoksen suuruus normaalirakenteeseen verrattuna.
- Mitä suurempi Gleasonin summaluku on, sitä suurempi on myös muutos ja sitä pahanlaatuisemmasta eli aggressiivisemmin käyttäytyvästä syövästä on kyse.

Luokittelu Gleasonin luokituksen mukaan:
- Koska usein multifokaalisia tarvitaan useampi näyte
- Näytteet arvioidaan 1-­5 anaplasia/histologiaperusteella
- 2:n yleisimmän tyypin pisteet yhdistetään
- Jos kolmea eri luokkaa, yleisin + pahimman laatuinen lasketaan yhteen
    * Gleasonin luokitukset 2-­10 (1+1 minimi, 5+5 maksimi)


### Mitä syöpätyyppejä esiintyy eturauhasessa?

- Karsinoomat
    * Adenokarsinooma
    * Levyepiteelikarsinooma
    * Uroteelikarsinooma
    * Basaalisolukarsinooma
- Neuroendokriiniset
    * Pienisoluinen karsinooma
- Lymfoomat ja leukemiat
    * Non-Hodgkin lymfooma
    * Leukemia
- Sekundaariset kasvaimet
    * Uroteelikarsinooma
    * Peräsuolen karsinooma


### Selitä lyhyesti prostatakarsinooman histologisessa luokittelussa yleisimmin käytetyn Gleason-luokittelun periaate

- Perustuu kasvaimen rauhasarkkitehtuuriin ja otetaan huomioon myös syövän rakenteen heterogeenisuus
- Gleason jakaa rauhasarkkitehtuurin viiteen gradukseen eli tyyppiin (1-5), joista määritetään yleisin, vallitseva tyyppi, ja toiseksi yleisin eli väistyvä tyyppi
- Tyyppien lukuarvot lasketaan yhteen, jolloin saadaan Gleasonin pisteytys eli Gleason-summa asteikolla 2-10
- Esimerkiksi Gleasonin tyyppi 3+4=7 tarkoittaa karsinoomaa, jossa vallitseva tyyppi on gradusta 3 ja väistyvä tyyppi gradusta 4
- Aggressiivinen komponentti (Gleason-gradus 4 tai 5) on laskettava mukaan biopsianäytteiden pisteytykseen, vaikka sen osuus olisi pieni eikä se olisi biopsian yleisin tai toiseksi yleisin tyyppi



## Naisen genitaalit ja rinnat (Robbins: 18)

### Mitä tarkoittaa adenomyoosi?

Kohdun limakalvon rauhasista kasvaa ulokkeita kohdun myometriumin lihaskerrokseen


### Mitä tarkoittaa endometrioosi?

Endometriaalisten rauhasten ja strooman sijaitseminen jossain muualla kuin endometriumissa, esim. vatsaontelossa


### Vertaile adenomyoosin ja endometrioosin löydöksiä ja kliinistä kuvaa

- Adenomyoosissa, kohdunlimakalvo tunkeutuu kohdun lihaskerrokseen
   * Kliininen kuva: Diffuusisti laajentunut kohtu, lievästi aristava, paksuuntunut seinämä. Kuukautiskipuja sekä vuotohäiriöitä. Tyyppipotilas 35-45 -vuotias, jolla useita synnytyksiä
- Endometrioosissa endometriumin kaltaista rauhas- ja stroomakudosta löytyy kohdun ulkopuolelta
   * Kliininen kuva riippuu siitä, missä leesiot sijaitsevat. Kuukautiskipuja, lapsettomuutta, yhdyntäkipuja, virtsaamisvaikeuksia, vuotohäiriöitä


### Poikkeavan postmenopausaalisen kohtuperäisen verenvuodon syyt?

- Kohdun ja kohdunkaulan polyypit (yleisin)
- Hormonikorvaushoidot
- Syövät
   * Kohdunrungon syövät
   * Munasarjasyöpä
- Limakalvon liikakasvu
   * Endometriumin hyperplasia


### Mitä tarkoittavat termit LSIL, HSIL, ASC-H?

Kohdunkaulan levyepiteelikarsinoomia varten kehitetyn Bethesda-luokittelun mahdollisia vastauksia:
- LSIL = low grade squamous intraepithelial lesion
    * Tähän ryhmään kuuluvat solumuutokset, jotka vastaavat histologiassa HPV-muutosta, lievää dysplasiaa ja CIN I:tä
    * Lievä tuma-atypia, dyskaryoosi sekä solujen koon, muodon, värjäytyvyyden ja tuma-sytoplasmasuhteen vaihtelu mukaan lukien koilosytoosi
    * Paranee yleensä spontaanisti kahdessa vuodessa
- HSIL = high grade squamous intraepithelial lesion
    * Tämä sisältää solumuutokset, jotka ovat peräisin kohtalaisesta tai vaikea-asteisesta dysplasiasta tai carcinoma in situsta (CIN II ja CIN III)
    * Edellyttää aina lisätutkimuksia
    * 2 % tässä vaiheessa karsinoomia, mutta 20 % kehittyy myöhemmin karsinoomaksi jos ei hoideta
- ASC-H
    * Atyyppiset levyepiteelisolut: ei voida poissulkea vaikean dysplasian olemassaoloa


### Kohdunkaulan levyepiteelidysplasia

- Lievä-keskivaikea levyepiteelidysplasia voi olla reversiibelimuutos
- Kohdunkaulan levyepiteelikarsinoomalle altistaa korkean riskin HPV-infektio (HPV16 ja 18)
- Bethesda luokittelu:
    * LSIL = low grade squamous intraepithelial leesion
    * HSIL = high grade squamous intraepithelial leesion
    * ASC-H = atypical squamous cells – cannot exclude HSIL


### Kohdunkaulan carcinoma in situn tunnusmerkit?

- Carcinoma in situssa dysplasiaa ja mitooseja nähdään koko levyepiteelin paksuudelta


### Kohdunkaulan levyepiteelikarsinooman riskitekijät?

- Tärkein riskitekijä on korkean riskin HPV-infektio
    * HPV16 ja HPV18 vastaavaat noin 70 % kohdunkaulasyövistä
- Muita riskitekijöitä:
    * Nuorena aloitetut yhdynnät sekä lukuisat sukupuolikumppanit
    * Tupakointi
    * Diabetes
    * Verenpainetauti
    * Synnyttämättömyys
    * Ylipainoisuus


### Kohdun limakalvon syövän riskitekijät

- HNPCC = hereditary nonpolyposis colorectal cancer
- Estrogeenikorvaushoito ilman tasapainottavaa progesteronia
- Polykystinen munasarjatauti
- Munasarjan estrogeenia tuottava tuumori
- Obesiteetti
- Anovulatoriset syklit


### Endometriumin syövän riskitekijät

- Ylipaino (estrogeenit)
- Estrogeenikorvaushoito tai estrogeeniä tuottavat munasarjakasvaimet
- Diabetes
- Verenpainetauti
- Myöhäinen menopaussi (>55v)
- Synnyttämättömyys


### Endometriumin syövän oireet

- Vuotohäiriöt (90%), erityisesti postmenopausaalinen vuoto
- Myöhäisoireena kipu, myös valkovuoto yleistä


### Endometriumin adenokarsinooman tyypit ja ennuste

- Tyyppi 1, estrogeeniriippuvainen
    * Syntyy hyperestrogenismin pohjalta
    * Välivaiheena endometriumin hyperplasia
    * Parempi ennuste
- Tyyppi 2
    * Ei edeltävää hyperplasiaa
    * Aggressiivinen, huonompi ennuste
    * p53:n mutaatiot, seröösi ja kirkassoluinen karsinooma


### Rintasyövän alatyyppien ennustearvot?

- Duktaalinen karsinooma
    * Yleisin 70-80%
    * Hyvä ennuste (huonompi kuin lobulaarisessa, tubulaarisessa ja musinoottisessa)
- Lobulaarinen karsinooma
    * 20%
    * Parempi kuin duktaalinen
- Tubulaarinen karsinooma (2-7%)
    * Hyvä ennuste, metastasoi harvoin imusolmukkeisiin
- Musinoottinen/kolloidi karsinooma
    * Ennuste suotuisa
- Medullaarinen karsinooma
    * Huono ennuste rintasyöväksi
- Inflammatorinen karsinooma
    * 5v ennuste 50%, eli huono

Fibroadenooma on yleisin rintojen benigni tuumori


### Luettele rintarauhasen malignisuspekteja tuumorimuutoksia

- Liponekroosi
- DCIS (duktaalinen carsinoma in situ)
- Mastopatia chronica
- Apokriininen metaplasia
- Intraduktaalinen papillooma
- Pagetin tauti


### Mikä on rintarauhasen yleisin benigni neoplasia?

Fibroadenooma


### Selitä lyhyesti mastopathia chronica (PH)

- Krooninen mastopatia eli maitorauhasen rakkulatauti
- Rinnan benigni proliferatiivinen muutos, joka ei lisää syöpäriskiä
- Toinen nimitys fibrokystinen tauti
- Kattaa erilaisia muutoksia, jotka tuntuvat kyhmyinä
- Kystia, joiden seinämässä apokriinista metaplasiaa
- Reagoi kuukautiskierron vaiheisiin


### Vartijaimusolmuketutkimus rintasyövässä

- Leikkauksessa poistetaan metastasoinnin arviointia varten resektioaluetta palvelevat lähimmät imusolmukkeet
- Mikäli metastasointia ei havaita, vältytään kainalon alueen imusolmukkeiden resektiolta, josta seuraa paljon haittoja, mm. ödeema
- Mikäli metastaaseja löytyy, joudutaan evakuoimaan kaikki kainalon imusolmukkeet



## Iho (Robbins: 23)

### Luettele yleisimmat aurinkoaltistukseen liittyvat keratinosyyttimuutokset. Mainitse kunkin muutostyypin ennuste.

- Okasolusyöpä: hyväennusteinen sillä se saadaan usein poistettua ennen metastasointia
- Melanooma: erittäin aggressiivinen ja korkea maligniteetti, vartijaimusolmukebiopsiat, Clark ja Berslow-luokitukset
- Tyvisolusyöpä: etenkin vanhuksilla, paikallisesti hyvin invasiivinen mutta harvoin metastasoiva, poiston oltava ehdottoman täydellinen
- Solaarikeratoosi: auringonvaloaltistukseen reagoiva hilseilevä läiskä, muutos on premaligni, voi edetä invasiiviseksi levyepiteelikarsinoomaksi, vrt. Bowenin tauti


### Iho melanooman histologiset pääpiirteet

- Maligni melanosyyttiperäinen tuumori
- Invaasio tavallinen
    * Tyvikalvon läpi cutiksen ja subcutikseen
    * In situssa rajoittuvat epidermikseen
    * Ei kuitenkaan aina invasoi
- Melaniinipigmenttiä
- Hyperkeratoosia ihon pinnalla
- Ulseraatio
- Mitooseja, tuma-atypiaa, yleistä pleomorfiaa
- Ilmentää merkkiaineita S-100, MELAN-A ja MART-1


### Melanooman graduksen määrittäminen?

- pT1a: Breslow < 0.8mm, ei ulser
- pT1b: Breslow 0.8 mm tai ulser / yli 0.8 mm, mutta alle 1 (ulser +-)
- pT2: yli 1mm Breslow, muttei yli 2mm. a: ulser-, b:ulser+
- pT3: Breslow 2-4mm, a: ei ulser, b: ulser
- pT4: Breslow yli 4mm, a: ei ulser, b: ulser


### Melanooman prognostiset tekijät?

- Tuumori: onko Breslow, mitoosit (per mm^2), ulseraatio, metastaattisen taudin laajuus
- Lymfosyyttien määrä, regressio
- Lääkitys, erityisesti immunosuppressantit
- Lymfovaskulaarinen ja perineuraalinen invaasio
- Primäärin lokalisaatio, ikä, sukutausta, immuunipuutostilat, sukupuoli
- Aurinkoaltistus, solariumin käyttö



## Neuro (Robbins: 22)

### Minne kraniaaliset aneurysmat yleensä vuotavat?

- Subaraknoidaalitilaan
- Aneurysmat sijaitsevat tavallisimmin circulus willisin suurten aivovaltimoiden haarautumiskohdissa
   * Tyypiltään sakkulaarisia
   * A. basilariksessa voi esiintyä myös fusiformisia aneurysmoja


### Miten Alzheimerin tauti voi liittyä aivoverenvuotoihin?

Aivoverenvuodot voivat johtua Alzheimerin tautiin liittyvästä amyloidiangiopatiasta (CAA = cerebral amyloid angiopathy -> amyloididepositiot heikentävät verisuonia)


### Voiko aivoinfarkti aiheuttaa myös aivoverenvuodon?

Voi aiheuttaa hemorragisen transformaation (HT), jotka voidaan jakaa:
- Hemorraginen infarkti (HI)
- Parenkymaalinen hematooma (PH)

Pitkäaikainen iskemia vaurioittaa myös iskeemisen alueen verisuonia => verenkierron palautuminen voi aiheuttaa vuodon

### Voiko ponsin verenvuoto voi olla merkki tentoraaliherniaatiosta?

Ei voi


#### Jos aivoleikkelyssä todetaan frontotemporaalinen atrofia ja pienikokoiset hippocampukset, niin mikä aivosairaus obduktiossa/neuropatologisessa tutkimuksessa todennäköisimmin todetaan?

Alzheimer


### Luettele Alzheimerin taudin keskeiset histopatologiset löydökset.

- Plakit (beeta-amyloidi)
- Neurofibrilliinivyyhdit (tau-proteiinit)
- Amyloidiangiopatia (beeta-amyloidia aivoverisuonten seinämissä)


### Luettele yleisimmät dementiaa aiheuttavat neurodegeneratiiviset sairaudet

- Alzheimerin tauti (65-70%)
- Lewyn kappaletauti (<15%)
- Frontotemporaaliset lobaraariset degeneraatiot (FTLD) (<5%)
- Huntingtonin tauti
- Spinoserebellaarinen ataksia


### Mitkä ovat Alzheimerin tärkeimmät erotusdiagnostiset vaihtoehdot?

Alzheimerissa:
- Sulcukset laajentuneet frontaali, temporaali ja parietaalilohkossa
- Ventrikkelit laajentuneet

Muut mahdolliset sairaudet:
- Frontotemporaaliset lobaraariset degeneraatiot (FTLD)
    * Yleensä 45--65 vuoden iässä
    * Muistiongelmat alkavat vasta paljon myöhemmin taudin kuluessa kuin Alzhheimerissa
    * Ei voida erottaa Alzheimerista hippocampuksen muutosten perusteella (de Souza et al.)
- Lewyn kappaletauti
- Huntingtonin tauti
- Spinoserebellaarinen ataksia


#### Mikä on Alzheimer potilaan todennäköisin välitön kuolinsyy ja millä mekanismilla se syntyy?

- Pneumonia:
    * Heikentynyt keuhkofunktio lisää infektioriskiä
    * Taudin edetessä nielemisfunktio häiriintyy => lisää aspiroinnin vaaraa => aspiraatiopneumonia



### Tärkeimmät kallonsisäiset herniaatiotyypit ja niiden yleisimmät etiologiat

![](Images/Brain_herniations.png)

- Falxherniaatio eli falx cerebrin alainen herniaatio
    * Gyrus cinguli hernioituu falx cerebrin alle
    * Voi aiheutua esimerkiksi kohonneesta kallonsisäisestä paineesta
- Tentoriaalinen herniaatio
    * Ohimolohkon gyrus parahippocampalis työntyy aivoteltan aukkoon → aivorunko ja sen hengityskeskus joutuvat puristuksiin
    * Aiheuttajana tentoriumin yläpuolella oleva ekspansiivinen tautitila, kuten trauma, vuoto tai kasvain
- Tonsillaarinen herniaatio
    * Pikkuaivot työntyvät alaspäin foramen magnumiin → aivorunko tärkeine keskuksineen jää puristuksin kuten tentoriaalisessakin herniaatiossa
    * Aiheuttajana voi olla esierkiksi lumbaalipunktio kallonsisäisen paineen ollessa koholla → selkäytimessä paineen pienentyessä kallonsisäinen paine painaa aivoja alaspäin kohti foramen magnumia


### Tärkeimmät kallonsisäiset verenvuototyypit ja niiden yleisimmät etiologiat

![](Images/Brain_hemorraghes.png)

- Epiduraalivuoto (EDV)
    * Vuotaa a. meningea mediasta, joka revennyt ohimoluuhun kohdistuneen trauman seurauksena → verenvuoto repii duuraa irti kallonluun sisäpinnasta
- Subduraalivuoto (SDV)
    * Vuotaa siltalaskimoista, jotka kulkevat isoaivojen pinnalta duuraan
        - Vena cerebri (yleisin)
        - Vena emissiaria
    * Vuoto aiheutuu, kun trauman seurauksena aivot liikkuvat laskimoiden sallimaa ulottuvuutta enemmän → laskimovuoto irrottaa heikosti toisissaan kiinni olevat duuran ja araknoidean toisistaan
- Subaraknoidaalivuoto (SAV)
    * Vuotaa aivojen valtimoista, jotka kulkevat subaraknoidaalitilassa
    * Vuoto johtuu usein sakkulaarisen aneurysman puhkeamisesta
- Aivokudoksen sisäinen vuoto (ICH)
    * Syvien vuotojen yleisin aiheuttaja korkea verenpaine. Pienet penetroivat suonet vuotavat. ~60 % tyvitumakealueella
    * Lobaaristen vuotojen yleisimmät aiheuttajat amyloidiangiopatia ja verisuonimalformaatiot (esim arteriovenoosi malformaatio), myös tuumorit ja vaskuliitit voivat altistaa

### Mikä on kudoksen sisäisen aivoverenvuodon tavallisin syy (siis mikä aiheuttaa verisuonen seinämän pettämisen)?

- Verenpainetauti → syvät vuodot
- Verisuonimalformaatiot ja amyloidiangiopatia → pinnalliset (lobaariset) vuodot


### Missä aivojen alueella kudoksen sisäiset (intraserebraaliset) aivoverenvuodot tavallisimmin sijaitsevat?

- Tyvitumake-talamus
- Aivorunko-pons
- Pikkuaivot


### Missä intrakraniellit sakkulaariset aneurysmat tavallisimmin sijaitsevat?

Circulus Willisin isojen valtimoiden haarakohdat kuten basillariksen haara

![](Images/Brain_aneurysms.png)


### Minkä suonen vuoto yleisimmin aiheuttaa subduraalisen verenvuodon ja mikä on tavallisin syy, miksi ko. verisuoni alkaa vuotaa?

- Vuoto alkaa yleisimmin laskimoista
    * Vena cerebri (yleisin)
    * Vena emissiaria
- Tavallisin syy:
    * Subduraalihematooma
- Aiheuttajat:
    * Trauma
    * Heilahdusvamma


### Minkä verisuonen vaurio on tavallisin epi/ekstraduraalisen verenvuodon syy, missä ko. suoni sijaitsee ja minne veri vuotaa? Mikä kliininen tilanne yleensä aiheuttaa vaurion?

Epiduraalivuoto
- Arteria meningea media yleisin
    * Vuotaa dura materin ja periosteumin väliin
- Trauma (yleensä kallonmurtuma)
- Vuotava veri muodostaa epiduraalitilan, painaa aivoja.


### Mitä tarkoitetaan globaalisella aivoiskemialla? Missä kliinisissä tilanteissa sellainen syntyy? Millä aivojen alueella iskeemiset soluvauriot ilmenevät globaalisen aivoiskemian seurauksena? Miksi juuri näillä alueilla? (3p)

- Koko aivokudos on iskeeminen
- Syyt:
    * Sydänpysähdys
    * Vaikea hypotensio
    * Sokki
- Suurimmat iskeemiset vauriot aiheutuvat alueilla, joille verenkierto palautuu viimeisenä
    * Suonitusalueiden raja-alueet
    * Pikkuaivojen Purkinjen solut
    * Hippocampuksen CA1-alue
    * Talamuksen tumakkeet
    * Putamen


### Mitkä ovat Alzheimerin taudin kaksi tärkeintä kudosmuutosta, missä muutokset sijaitsevat ja mistä ne muodostuvat?

1. Solun ulkoisessa tilassa plakki, joka muodostuu beta-amyloideista
2. Solun sisällä neurofibrillivyyhti, joka muodostuu fosforyloituneista tau-proteiineista


### Lewyn kappale -dementia

- Neuronikato ja alfa-synukleiinista koostuvat hermosolujen sisäiset inkluusiot (Lewyn kappaleet) sekä neuriitit
    * Erityisesti substantia nigroissa, limbisillä alueilla ja cortexissa
- Kliiniset oireet:
    * Progressiivinen, fluktuoiva kognitiivinen heikentyminen
    * Visuaaliset hallusinaatiot
    * Parkinsonismi
    * Yliherkkyys neurolepteille



## Pediatrinen patologia

### Mitkä ovat lapsuusiän tavallisimpia maligneja kiinteitä kasvaimia?

- Lymfoomat
- Neuroblastooma (2)
- Wilmsin kasvain eli nefroblastooma
- pehmytkudos- ja luusarkoomat
- Aivokasvaimet (1)


### Mitkä ovat lapsuusiälle tyypillisiä maligniteetteja?

- Teratoomat (itusolukasvain)
- Leukemiat
- Sarkoomat
- Hepatoblastooma (maksasyöpä)


### Morbus Hirschprung

- Suolen intramuraalisten gangliosolujen puute -> affisioidun segmentin pysyvä kontraktio
- Johtuu vagaalisten hermopienan solujen puutteellisesta migraatiosta
- 85 % poikia
- Hoitona affisioituneen segmentin poisto
    * 80 %:lla lyhyt segmentti: anus - distaalinen sigma
    * Pitkä segmentti (10% trasversum, 5% caecum), joskus jopa proksimaaliseen duodenumiin asti
    * Ultralyhyt: anaalisfinkteri
